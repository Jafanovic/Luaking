% !TeX spellcheck = cs_CZ
\wikitextrule
\begin{example}\label{mai:exam062}
  \textbf{Pohádka o Honzovi}\newline\small
  Honza se vydal ke zlému černokněžníkovi vysvobodit princeznu. Černokněžník se zachechtal a 
  pravil: „Princezna je za jedním z těchto tří závěsů. Uhodneš-li, za kterým, můžeš si ji odvést. 
  Ne-li, zkameníš.“ Honza tentokrát neměl na pomoc hodné mravenečky ani mazanou lišku Ryšku, a tak 
  se rozhodl použít svých znalostí o pravděpodobnosti. Když zjistil, že mu nepomohou, protože 
  pravděpodobnosti, že princezna je za jednotlivými závěsy, jsou stejné a rovny jedné třetině, 
  zvolil závěs A. Černokněžníka napadlo, že se na Honzovy znalosti o pravděpodobnostech podívá 
  lépe, a aniž závěs A odhrnul, řekl: „Mám už na zahradě kamení dost, a proto ti dám jednu 
  nápovědu. Ze dvou zbývajících závěsů, B a C , odhrnu ten, za kterým princezna není.“ A odhrnul 
  závěs B. Princezna tam opravdu nebyla. Černokněžník řekl: „Teď se teprve rozhodni, budeš-li trvat 
  na závěsu A, nebo změníš své rozhodnutí a označíš C.“ Honza přemýšlel, až se mu z hlavy kouřilo, 
  a snažil se určit pravděpodobnosti, že princezna je za závěsem A , resp. C. Napadly ho dvě úvahy, 
  které vypadaly docela dobře, ale vedly k různým výsledkům:
  \begin{itemize}
  \item Úvaha prvá: Za závěsem B princezna není a závěsy A a C jsou rovnocenné. Pravděpodobnost, že 
        je moje vyvolená ze kterýmkoli z nich, je proto \num{0.5}. Černokněžník mi tedy nijak 
        nepomohl. (Nic jiného se od něj taky čekat nedalo.)
  \item Úvaha druhá: Pravděpodobnost, že princezna je za závěsem A, který jsem předem zvolil, byla 
        rovna jedné třetině. Tím, že černokněžník odkryl závěs B, se však nemohla změnit. Proto 
        pravděpodobnost, že najdu princeznu za závěsem C , je nyní rovna dvěma třetinám.
  \end{itemize}
  
  Poradíme Honzovi, který ze závěsů A a C má zvolit? Vzpomeneme-li si na to, co jsme před chvílí 
  zjistili o podmíněných pravděpodobnostech, určitě mu poradit můžeme: Označme jako \(A\), \(B\), 
  \(C\) jevy
  \begin{itemize}
    \item Jev \(A\) : Princezna je za závěsem A.
    \item Jev \(B\) : Princezna je za závěsem B.
    \item Jev \(C\) : Princezna je za závěsem C.
  \end{itemize}
  Jejich pravděpodobnosti jsou
  \begin{equation*}
    p(A) = \dfrac{1}{3}, \qquad p(B) = \dfrac{1}{3}, \qquad p(C) = \dfrac{1}{3}.
  \end{equation*}
  Víme, že Honza vybral závěs A , černokněžník tedy může odhrnout závěs B nebo C . Označme jako 
  \(B'\) a \(C'\) tyto jevy.
  \begin{itemize}
    \item Jev \(B'\) : Černokněžník odhrne závěs B.
    \item Jev \(C'\) : Černokněžník odhrne závěs C.
  \end{itemize}
  Pravděpodobnosti jevů \(B'\) i \(C'\) jsou shodné a rovny jedné polovině, tj. \(p(B') = p(C') = 
  1/2\) . Podle vztahu (\ref{mai:eq057}) platí
  \begin{align*}
    p(A\text{ a }B') &= p(B')\cdot p_{B'}(A) = p(A)\cdot p_{A}(B') 
                      = \dfrac{1}{3}\cdot\dfrac{1}{2} = \dfrac{1}{6},  \\
    p(A\text{ a }C') &= p(C')\cdot p_{C'}(A) = p(A)\cdot p_{A}(C')
                      = \dfrac{1}{3}\cdot\dfrac{1}{2} = \dfrac{1}{6},  \\
    \shortintertext{Obdodně je}
    p(C\text{ a }B') &= p(B')\cdot p_{B'}(C) = p(C)\cdot p_{C}(B')
                      = \dfrac{1}{3}\cdot1 = \dfrac{1}{3},              \\
    p(C\text{ a }C') &= p(C')\cdot p_{C'}(C) = p(C)\cdot p_{C}(C') = 0  \\
  \end{align*}
  Použijeme-li těchto výsledků, dostaneme podmíněné pravděpodobnosti, že princezna je za závěsem A, 
  resp. C za podmínky, že černokněžník odhrnul B:
  \begin{equation*}
    p_{B'}(A) = \dfrac{p(A\text{ a }B')}{p_{B'}} = \dfrac{1}{6}:\dfrac{1}{2} = \dfrac{1}{3},  \qquad
    p_{B'}(C) = \dfrac{p(C\text{ a }B')}{p_{B'}} = \dfrac{1}{6}:\dfrac{1}{2} = \dfrac{1}{3}    
  \end{equation*}
  Správná je tedy druhá Honzova úvaha. Můžeme ještě provést její kontrolu pomocí podmíněných 
  pravděpodobností: Pro jev (\(A\) a \(B'\)) nebo (\(A\) a \(C'\)), utvořený ze dvou neslučitelných 
  jevů pomocí spojky „nebo“, je tedy
  \begin{equation*}
    p\left((A\text{ a }B')\text{ nebo }(A\text{ a }C')\right) = \dfrac{1}{6} + \dfrac{1}{6} 
      = \dfrac{1}{3}.
  \end{equation*}
  Poslední výsledek představuje skutečnost, že princezna je za závěsem A stále s pravděpodobností 
  rovnou jedné třetině, ať se černokněžník chystá odhrnout kterýkoli ze zbývajících závěsů.
\normalsize
\end{example}