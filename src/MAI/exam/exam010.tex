% !TeX spellcheck = cs_CZ
\begin{example}\label{mai:exam010}
  \textbf{Obsazování kvantových stavů}:\newline
  Úloha o kuličkách a přihrádkách má přímou aplikaci v \textbf{kvantové fyzice}. Představme si, že 
  fyzikální soustava je tvořena \(K\) částicemi. Každá částice se nachází v určitém stavu, v němž 
  jí můžeme přisoudit fyzikální charakteristiky, které jsou s tímto stavem spojeny (třeba energii, 
  moment hybnosti, apod.). Jednotlivé stavy jsou pak rozlišitelné právě pomocí těchto 
  charakteristik. Dejme tomu, že přípustných stavů je \(n \geqq 1\). Problémem kvantové fyziky je 
  to, že kvantové částice jsou nerozlišitelné. Nepoznáme jednu od druhé. Je to stejné, jako bychom 
  měli \(k\) naprosto stejně vypadajících kuliček, které nemáme nijak očíslovány. Záměna dvou 
  částic (nerozlišitelných kuliček) se nepozná, nevede tedy ke změně stavu fyzikální soustavy. Pro 
  hodnoty fyzikálních charakteristik soustavy jako celku je tedy důležité jen to, kolik částic je v 
  každém z přípustných stavů. Musíme se tedy zajímat o to, kolika způsoby lze našich \(k\) 
  \textbf{nerozlišitelných částic} (kuliček) umístit do \(n\) \textbf{stavů} (přihrádek). Kvantové 
  částice jsou však dvojího druhu, \textbf{fermiony} (například elektrony, neutrony, protony, jádra 
  s lichým počtem nukleonů) a \textbf{bosony} (například fotony, mezony, jádra se sudým počtem 
  nukleonů). Rozdíl mezi nimi je ten, že bosony se „dobře snášejí“, a proto jich může být v jednom 
  stavu i více. 
  \begin{itemize}\addtolength{\itemsep}{-0.5\baselineskip}
    \item Počet možností, jak rozmístit \(k\) \textbf{bosonů} po \(n\) stavech je tedy
          \begin{equation*}
            N_{\text{boson}} = 
              \begin{pmatrix}
                n + k - 1 \\
                    k
               \end{pmatrix}
          \end{equation*}
    \item S \textbf{fermiony} je tomu jinak. \textbf{Pauliho vylučovací princip} jim zakazuje, 
          aby v daném stavu byl více než jeden fermion. Stav může být buď prázdný, nebo obsazen 
          jedním fermionem. V takovém případě musí být \(n \geqq k\) a v každé přihrádce může být 
          nejvýše jedna kulička. Situace tak odpovídá \textbf{kombinacím bez opakování \(k\)-té 
          třídy z \(n\) prvků}, tj.
          \begin{equation*}
            N_{\text{fermion}} = 
              \begin{pmatrix}
                n  \\
                k
              \end{pmatrix}
          \end{equation*}
  \end{itemize}  
\end{example}