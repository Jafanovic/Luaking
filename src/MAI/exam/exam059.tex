% !TeX spellcheck = cs_CZ
\begin{mdframed}[style=mdexam]
  \begin{example}\label{mai:exam059}
    \textbf{Kolika let se dožijeme?}\newline
    V rámci evidence obyvatelstva se často sledují různé údaje, které slouží k odhadům vývoje
    mohutnosti populace. Dejme tomu, že v jihomoravském regionu zjistili, že ze statisíce dětí,
    které se dožily pěti let, se v průměru dožije dvaceti let \num{93} tisíc a osmdesáti let
    \num{36} tisíc. Jaká je pravděpodobnost, že vy, kteří jste se již dvaceti let dožili, se
    dožijete osmdesátky? Označme jako jev \(A\) „Pětileté dítě se dožije osmdesáti let.“a jako jev
    \(B\) „Pětileté dítě se dožije dvaceti let.“ Je zřejmé, že v tomto případě platí \(p(A) =
    p(A\text{ a }B)\) (jestliže se někdo dožil osmdesáti let, s jistotou se předtím dožil dvaceti
    let). My posuzujeme pravděpodobnost nastoupení jevu \(A\) za podmínky, že nastal jev \(B\), tj.
    podmíněnou pravděpodobnost \(p_B(A)\). Platí
    \begin{align*}
      p(A)   &= p(A\text{ a }B)  = \num{0.36},\quad p(B) = \num{0.93}                         \\
             &\Rightarrow p_B(A) = \dfrac{p(A\text{ a }B)}{p(B)}                           
                                 = \dfrac{\num{0.36}}{\num{0.93}} \simeq \num{0.39},
    \end{align*}
    Že ta pravděpodobnost není velká? Nezoufejte. Čísla byla fiktivní a předpovědi říkají, že již v
    roce \num{2015} bude u nás průměrný věk žen \num{83} let, u mužů, bohužel, o něco nižší. Ještě
    zpřesněme úvahu, která nás vede k závěru \(p(A\text{ a }B) = p(A)\). Pravděpodobnost nastoupení
    jevu \(B\) za podmínky, že nastal jev \(A\), je v našem případě rovna jedné. Jak jsme totiž již
    konstatovali, každý, kdo se dožil osmdesátky, se s jistotou dožil i dvacítky. Platí
    pravděpodobnost \(p_B(A)\). Platí
    \begin{equation*}
      p_A(B) = \dfrac{p(A\text{ a }B)}{p(A)} = 1 \Rightarrow p(A\text{ a }B) = p(A),
    \end{equation*}
  \end{example}
\end{mdframed}