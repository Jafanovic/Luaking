% !TeX spellcheck = cs_CZ
\begin{mathexam}{Parametrická vyjádření roviny}{exam004}
  Rovina v trojrozměrném prostoru \(\mathbb{R}^3\) je zadána třemi body \(A\), \(B\) a \(C\), které
  nesmějí ležet v jedné přímce, popřípadě dvěma body \(A\) a \(B\) a vektorem \(\vec{v}\)
  nerovnoběžným s \(\overrightarrow{AB}\), anebo bodem \(A\) a dvěma nerovnoběžnými směrovými
  vektory \(\vec{u}\) a \(\vec{v}\) (obr. \ref{MAI:FIG002}). Všechny tyto typy zadání jsou
  ekvivalentní. Lze volit například \(\vec{u} = \overrightarrow{AB}\), \(\vec{v} =
  \overrightarrow{AC}\). Je-li \(X\) libovolným bodem roviny \(\varrho\), jsou vektory
  \(\overrightarrow{AX}\), \(\vec{u}\) a \(\vec{v}\) \textbf{lineárně závislé}. To znamená, že
  existují taková reálná čísla \(r\) a \(s\), že vektor \(\overrightarrow{AX}\) lze zapsat jako
  lineární kombinaci

  \begin{equation*}
    \overrightarrow{AX} = r\cdot\vec{u} + s\cdot\vec{v}, \qquad r,s \in\mathbb{R}
  \end{equation*}
  Při obdobném zápisu kartézských souřadnic bodů a složek vektorů jako u vyjádření přímky dostaneme
  parametrické vyjádření roviny \(\varrho\)
  \begin{equation*}
    \varrho = \left\{
    \begin{matrix}  
      (x,y,z)\in\mathbb{R}^3  \\
      r, s \in\mathbb{R}
    \end{matrix}
    \,\left\lvert\,
    \begin{matrix}
      x = x_A + ru_1 + sv_1,        \\
      y = y_A + ru_2 + sv_2,        \\
      z = z_A + ru_3 + sv_3,
    \end{matrix}\right.          
    \right\}.
  \end{equation*} 

  { \centering
    \captionsetup{type=figure}
    \luafigure[1]{mai_fig026.pdf}
    \captionof{figure}{Zadání roviny. \cite[s.~3]{Musilova2009MA1}
    \label{MAI:FIG002}} \par}

  Toto vyjádření obsahuje opět lineární závislost: Souřadnice \(x\), \(y\) a \(z\) se vůči
  souřadnicím bodu \(A\) mění v závislosti na prvních mocninách parametrů \(r\) a \(s\). Můžeme tak
  hovořit o jakési „vícerozměrné úměře“.
\end{mathexam}
  