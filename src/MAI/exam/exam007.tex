% !TeX spellcheck = cs_CZ
\begin{example}\label{mai:exam007}
  \textbf{Šance milion}:\newline
  „Znáte nějakou jinou hru, kde můžete denně vyhrát milion?“ Tento nebo jiný, obdobně nepříliš 
  vtipný reklamní slogan propaguje v televizi hru, jejímž cílem je uhodnout šestici tažených cifer 
  ve správném pořadí. (Hru raději nehrajte, pravděpodobnost výhry je mizivá.) Tah se provádí 
  následovně: V každém ze šesti bubnů, očíslovaných pořadovými čísly \num{1} až \num{6}, je 
  připraveno deset míčků opatřených ciframi \(0, 1, \ldots, 9\). Z prvního bubnu se náhodně 
  vylosuje jedna cifra (deset možností). Poté se náhodně vylosuje jedna cifra z druhého bubnu (opět 
  deset možností). Možností vzniku uspořádané dvojice cifer (jedna cifra z prvního a druhá z 
  druhého bubnu) je již sto (každou možnost výsledku u prvního bubnu lze kombinovat s každou 
  možností výsledku z druhého bubnu). Losování pokračuje u třetího, čtvrtého, pátého a šestého 
  bubnu. Celkový počet možností je \num{1e6}, tedy \textbf{milion}. (Šance získat výhru, tedy 
  vyhrát milion, je ovšem pouze jedna milióntina, neboť z milionu možností je pouze jedna skutečně 
  tažena.) 
\end{example}