% !TeX spellcheck = cs_CZ
%{\tikzset{external/prefix={tikz/MAI/}}
% \tikzset{external/figure name/.add={ch10_}{}}
%---------------------------------------------------------------------------------------------------
% file ppst.tex
%---------------------------------------------------------------------------------------------------
\chapter{Počet Pravděpodobnosti}\label{mai:IchapIII}
\minitoc
  Slovo pravděpodobnost používáme velmi často. Jaký však je jeho přesný význam? Jsme přesvědčeni, 
  že pravděpodobnost výhry ve sportce je velmi malá. Ani pravděpodobnost, že se vyplní předpověď 
  počasí, nepovažujeme mnohdy za výraznou. Přesto je mezi oběma příklady obrovský kvantitativní 
  rozdíl. Zkusme význam pojmu pravděpodobnost ukázat pomocí konkrétních číselných příkladů.
  
  \begin{itemize}
    \item \textbf{Příklad se střelcem}: Sportovní střelec střílí na terč série \num{100} ran. 
          Předpokládejme, že podmínky při střelbě jsou stále stejné. Stejná je zbraň, terč, 
          vzdálenost, povětrnostní podmínky i momentální zdravotní stav střelce. Při hodnocení 
          střelcova „mistrovství“ někdo řekne, že střelec zasáhne terč s pravděpodobností 
          \num{92}\%. Jak tomu rozumět? Znamená to, že v souboru sérií výstřelů jsou velmi časté 
          ty, v nichž zasáhl střelec terč \num{92}-krát. Samozřejmě, není řídké, že se objeví i 
          série s \num{93} nebo \num{94} zásahy, ale také s \num{91} nebo \num{90}. Vyloučen není 
          ani případ s úspěšností \num{96} či \num{88}, a dokonce i stovku bychom mohli zaznamenat. 
          Situace výrazně odlišné od \num{92} zásahů však budou řídké, a to tím více, čím více se 
          úspěšnost série liší od \num{92} oběma směry.
    \item \textbf{Příklad se zmetky}: Koupíte si výrobek u firmy, o které je známo, že vyrábí 
          zmetky s pravděpodobností 0,16\%? Situaci lze posuzovat obdobně jako úspěšnost střelce. 
          Budeme-li například zkoumat série obsahující 1000 výrobků, bude každá z nich obsahovat „v 
          průměru“ 16\% zmetků. Z příkladu se střelcem již zhruba víme, jak posuzovat slovo v 
          průměru.
  \end{itemize}
  
  V této kapitole se budeme pravděpodobnostmi zabývat podrobněji. Zjistíme, že i když se týkají 
  náhodných jevů, platí i pro ně jisté zákonitosti.
    
  \section{Pravděpodobnost}\label{mai:IchapIIIsecI}
    V úvodních příkladech jsme si vyložili, jak intuitivně chápat pojem pravděpodobnost. Jednalo se 
    v nich o posouzení průměrné úspěšnosti ve velkém souboru operací či úkonů prováděných za 
    stejných podmínek, šlo tedy o jakousi „průměrnou“ pravděpodobnost. Nyní definujeme 
    pravděpodobnost matematicky.
    
    \subsection{Co se pravdě podobá - definice pravděpodobnosti}
      Pro definici pravděpodobnosti použijeme pojmu \emph{náhodný pokus}, jehož význam si ukážeme 
      na příkladu. Dobrým příkladem náhodných pokusů je třeba házení mincí, hraní kostkou, výběr 
      karet z balíčku, vidíme-li pouze jejich rub, apod. Budeme třeba házet kostkou. Abychom si 
      situaci zbytečně nekomplikovali, budeme předpokládat, že všechny výsledky hodu kostkou 
      (náhodné pokusy) jsou stejně časté, žádný z nich není nijak preferován\footnote{Kostka by 
      tedy měla být homogenní, plocha, na kterou po hodu dopadne, vodorovná, kvalita povrchu všech 
      stěn kostky stejná (žádná stěna by třeba neměla být natřena lepidlem), apod.}. Počet možných 
      výsledků jednotlivého hodu je \(N = 6\) (kostka má \num{6} stěn, na každé je vyznačen odlišný 
      počet ok, tedy \num{1} až \num{6}). Jednotlivé situace, které mohou nastat, nazýváme 
      náhodnými jevy. Náhodným jevem \(A\) tak může být situace \emph{„padne číslo \num{2}“}, jiným 
      náhodným jevem \(B\) situace \emph{„padne číslo dělitelné třemi“}, apod. Počet situací, kdy 
      výsledek hodu lze hodnotit tak, že určitý jev nastal, označíme \(M\). Například pro jev \(A\) 
      \emph{„padne číslo \num{2}“} je \(M(A)= 1\), pro jev \(B\) \emph{„padne číslo dělitelné 
      třemi“} je \(M(B) = 2\) (počet ok \num{3} nebo \num{6}). Můžeme také definovat jev \(O\) 
      \emph{„nepadne žádné číslo“} (\(M(0) = 0\)) nebo jev \(J\) \emph{„padne jakékoli číslo“} 
      (\(M(J) = 6\)).
      
      \begin{definition}
        Pravděpodobností jevu rozumíme podíl
        \begin{equation}\label{mai:eq011}
          p = \frac{M}{N} = \frac{\text{počet případů příznivých}}{\text{počet případů možných}}.
        \end{equation}  
        Počtem případů možných jsme zkráceně nazvali počet všech možných výsledků náhodného 
        pokusu, počtem případů příznivých pak počet všech takových výsledků pokusu, při nichž daný 
        jev nastal.
      \end{definition}
      Je zřejmé, že hodnota pravděpodobnosti jakéhokoli jevu je nezáporná a může nabývat hodnoty 
      nejvýše \num{1}, tj. \(0 <p< 1\). Jev s \emph{nulovou pravděpodobností} se nazývá 
      \textbf{nemožný}, jev s \emph{jednotkovou pravděpodobností} je \textbf{jistý}. V našem 
      příkladu s kostkou tak dostáváme
      \begin{equation*}
        p(A) = \frac{1}{6}, \qquad p(B) = \frac{2}{6} = \frac{1}{3}, \qquad
        p(O) = 0, \qquad p(J) = 1.
      \end{equation*}  

      %--Barevné ponožky----------------------------------------------
      \input{../src/MAI/exam/exam006.tex}
      %---------------------------------------------------------------
    \subsection{Cifry, kostky, karty - kombinatorické opakování}
      Příklad s ponožkami byl velmi jednoduchý. Podařilo se nám vyjmenovat všechny případy možné i 
      všechny případy příznivé, neboť obojího bylo docela málo. Daleko běžnější jsou však situace, 
      kdy výčet případů není schůdný. A tehdy potřebujeme \textbf{kombinatoriku}.
      
      Nechť \(\mathcal{M}\) je \(n\)-prvková množina, z níž budeme provádět výběry \(k\) prvků 
      podle určitých pravidel. Prvky množiny \(\mathcal{M}\) nemusíme nijak konkretizovat. Abychom 
      si však o výběrech a pravidlech pro jejich tvorbu dokázali udělat nějakou názornou představu, 
      je taková konkretizace vhodná. Prvky množiny \(\mathcal{M}\): mohou být třeba žáci ve třídě, 
      barvy, hrací karty, apod. Výběry mohou představovat třeba družstva pro odbíjenou, signály 
      tvořené barevnými praporky, možnosti rozdání karet při mariáši, apod. Jednotlivé typy výběrů 
      získaly své názvy právě na základě pravidel stanovených pro jejich vytváření. Rozhodující 
      jsou dvě základní kritéria:
      \begin{itemize}\addtolength{\itemsep}{-0.5\baselineskip}
        \item Je pro tvorbu výběru podstatné pořadí prvků ve výběru či nikoliv?
        \item Mohou se prvky ve výběru opakovat či nikoliv?
      \end{itemize}
      
      Typy výběrů shrnuje následující diagram:
      \begin{figure}[ht!] %\ref{mai_fig021}
        \centering
        \includegraphics[width=0.7\linewidth]{mai_fig021.pdf}
        \caption{Typy výběrů. \cite[s.~201]{Musilova2009MA1}}
        \label{mai_fig021}
      \end{figure}

      Představuje-li daný výběr například volejbalové družstvo osmi děvčat (šest hráček a dvě 
      náhradnice), které bude reprezentovat v soutěži třídu osmou bé, do níž chodí \num{25} děvčat 
      a \num{18} chlapců, jedná se o výběr \(k - 8\) prvků z počtu \(n = 25\) prvků. Chlapce nelze 
      postavit do družstva volejbalistek. Každý výběr možného družstva bude představovat 
      \emph{kombinaci bez opakování}, neboť pořadí hráček nehraje roli a třeba Aničku Novákovou 
      máme ve třídě jen jednu. Budeme-li však chtít vytvářet z deseti cifer \(0, 1, \ldots, 9\) 
      trojciferná čísla, pak tyto výběry tří prvků z deseti (\(k = 3\), \(n = 10\)) jsou 
      \emph{variacemi s opakováním}. Čísla \num{125}, \num{512}, \num{251}, \num{215}, \num{521} a 
      \num{152} jsou totiž různá, a například \num{222} je také trojciferné číslo. Kombinace s 
      opakováním bychom mohli vytvářet třeba i při výběru různobarevných ponožek ze zásuvky a 
      konečně \emph{variacemi bez opakování} by mohly být dejme tomu trojbarevné signály (\(k = 
      3\)) tvořené trojicemi barevných hadříků vybíraných z \(n\) barev (pro \(n = 3\) třeba zrovna 
      z těch ponožek). Nyní bychom však rádi věděli, jak pro zadané hodnoty \(n\) a \(k\) určit 
      počet všech možných výběrů předepsaného typu. Ukážeme si to na příkladech.

      %--Šance milion-------------------------------------------------
      \input{../src/MAI/exam/exam007.tex}
      %---------------------------------------------------------------
      
      Zobecněním předchozího příkladu získáváme vzorec pro počet \textbf{variací s opakováním} 
      \emph{k}-té třídy z \(n\) prvků. Při tahu totiž záleží na pořadí bubnů a každý buben obsahuje 
      všechny cifry. Výsledky tahů z jednotlivých bubnů se tedy mohou opakovat. Pokud by bubnů bylo 
      \(k\) a v každém \(n\) různých cifer, dostali bychom pro \textbf{variace s opakováním 
      \(k\)-té třídy z \(n\) prvků} celkový počet
      \begin{equation}\label{mai:eq007}
        \boxed{V_k' = n^k}\, .
      \end{equation}

      %--Modifikovaná šance milion------------------------------------
      \input{../src/MAI/exam/exam008.tex}
      %---------------------------------------------------------------
      
      Uvážíme-li, že v předchozím příkladu je \(n = 10\) a \(k = 6\), dostáváme pro \textbf{počet 
      variací bez opakování \(k\)-té třídy z \(n\) prvků} obecný vztah
      \begin{align}
        V_k(n) &= n(n-1)(n-2)\cdots(n-k+1)  \nonumber \\
        \shortintertext{neboli}
        V_k(n) &= \frac{n!}{(n-k)!}\, .    \label{mai:eq008}
      \end{align}
      Poznamenejme, že \(n!\) značí \textbf{faktoriál}, \(n! = n(n - 1)\cdots 3 \cdot 2 \cdot 1\). 
      Pro nulu definujeme \(0! = 1\). Je zřejmé, že při vytváření variací bez opakování musí být 
      \(k\leqq n\). Variace bez opakování \(n\)-té třídy z \(n\) prvků se nazývají 
      \textbf{permutace}. Každá z nich představuje určité uspořádání těchto \(n\) prvků. Platí
      \begin{equation}\label{mai:eq009}
        \boxed{P(n) = V_n(n) = n!}\, .
      \end{equation}
      
      Nyní odvodíme vzorec pro počet \textbf{kombinací \(k\)-té třídy z \(n\) prvků bez opakování}. 
      Již jsme si řekli, že \emph{kombinací} rozumíme takový výběr z celkového počtu \(n\) prvků, 
      který obsahuje určitých \(k\) prvků nezávisle na jejich pořadí. Představme si, že máme k 
      dispozici všechny variace bez opakování \(k\)-té třídy ze zmíněných \(n\) prvků. Vezměme 
      kteroukoli z nich. Soubor všech variací \(k\)-té třídy z \(n\) prvků však obsahuje i další 
      variace, lišící se od té naší jen pořadím prvků. Celkem je takových variací (i s tou první) 
      \(k!\) a z hlediska kombinací představují totéž. Soubor variací se tak rozpadá na podsoubory, 
      z nichž každý obsahuje \(k!\) variací lišících se navzájem pouze pořadím prvků. Každý z 
      těchto podsouborů představuje však jedinou kombinaci. Počet kombinací \(k\)-té třídy z \(n\) 
      prvků bez opakování je tedy
      \begin{equation}\label{mai:eq010}
        \boxed{C(k) = \frac{V_k(n)}{P(k)} = \frac{n!}{(n-k)!\,k!} = 
               \begin{pmatrix}
                n \\
                k
               \end{pmatrix}}\, .
      \end{equation}
      
      Pro odvození vzorce pro \textbf{kombinace s opakováním} použijeme opět příkladu.
      %--Kuličky v přihrádkách----------------------------------------
      \input{../src/MAI/exam/exam009.tex}
      %---------------------------------------------------------------
      
      %--Obsazování kvantových stavů----------------------------------
      \input{../src/MAI/exam/exam010.tex}
      %---------------------------------------------------------------
      
      Získané kombinatorické vzorce nyní použijeme při řešení základních úloh o pravděpodobnostech. 
      V každé úloze bude důležité
      \begin{itemize}
        \item definovat jev \(A\), jehož pravděpodobnost počítáme,
        \item určit počet \(N\) případů možných, tj. počet všech možných výsledků pokusu, při 
              kterém sledujeme, zda jev \(A\) nastal či nenastal,
        \item určit počet \(M\) případů příznivých, tj. počet těch výsledků daného pokusu, při 
              kterých jev \(A\) nastal.
      \end{itemize}

      %--Výhra ve sportce-----	----------------------------------------
      \input{../src/MAI/exam/exam052.tex}
      %---------------------------------------------------------------

      %---------------------------------------------------------------
      \input{../src/MAI/exam/exam053.tex}
      %---------------------------------------------------------------

      %---------------------------------------------------------------
      \input{../src/MAI/exam/exam054.tex}
      %---------------------------------------------------------------

    \subsection{Sčítání a násobení - základní počty s pravděpodobnostmi}
      Někdy je třeba určit pravděpodobnosti jevů, které jsou nějakým způsobem „složeny“ z jevů
      jednodušších. Uvažujme například o jevech \(A\) a \(B\), jejichž pravděpodobnosti známe a 
      označíme je \(p(A)\) a \(p(B)\). Definujme nové jevy \(C\) a \(D\) takto:
      \begin{equation*}
        C = A \text{ a } B, \qquad D = A \text{ nebo } B.
      \end{equation*}
      Vzniká přirozená otázka, zda můžeme na základě znalosti pravděpodobností \(p(A)\) a \(p(B)\) 
      určit pravděpodobnosti \(p(C)\) a \(p(D)\). Ukazuje se, že za jistých předpokladů ano. Jako 
      obvykle nám napoví příklady.

      %---------------------------------------------------------------
      \input{../src/MAI/exam/exam055.tex}
      %---------------------------------------------------------------
      
      Z příkladu intuitivně chápeme, co jsou to nezávislé jevy, a usuzujeme, že obecně platí
      \begin{lemma}\label{mai:lemma003}
        \textbf{(Násobení pravděpodobností)}: Pravděpodobnost současného výskytu dvou nezávislých 
        jevů \(A\) a \(B\) (jev \(C\)) je rovna součinu jejich pravděpodobností, tj.
        \begin{equation}\label{mai:eq052}
           p(A \text{ a } B)= p(A)p(B)\qquad \text{pro } A \text{ a } B \text{ neslučitelné}
        \end{equation}
      \end{lemma}
      
      Pokusme se o přesnější definici nezávislých jevů a o odvození vztahu (\ref{mai:eq052}). 
      Označme jako \(N_A\) množinu všech možných výsledků pokusu, při němž může nastat jev \(A\), a 
      obdobně \(N_B\) množinu všech možných výsledků pokusu, při němž může nastat jev \(B\). V 
      předchozím příkladu je \(N_A = \{1, 2, 3, 4, 5, 6\}\) a \(N_B = \{\mathcal{A}, 
      \mathcal{B}\}\). Jako \(N_C\) označme množinu všech možných výsledků pokusu, při němž může 
      nastat současně jev \(A\) i jev \(B\). Jevy \(A\) a \(B\) nazveme nezávislé, jestliže
      platí \(N_C = N_A \times N_B\) (kartézský součin množin). Označíme-li obdobně \(M_A \subseteq 
      N_A\) a, \(M_B \subseteq N_B\) a \(M_C \subseteq N_C\) podmnožiny příznivých výsledků pro 
      jednotlivé jevy, je zřejmé, že také \(M_C = M_A \times M_B\). Počty prvků jednotlivých množin 
      označíme \(N(A)\), \(N(B)\), \(N(C)\) (počty možných případů) a \(M(A)\), \(M(B)\), \(M(C)\) 
      (počty příznivých případů). O konečných množinách víme, že mohutnost (počet prvků) 
      kartézského součinu množin je rovna součinu mohutností jednotlivých
      činitelů v tomto kartézském součinu. Proto
      \begin{align*}
        N(C) &= N(A)N(B),\qquad M(C) = M(A)M(B). \\
        \shortintertext{Odtud}
        p(C) &= \dfrac{M(C)}{N(C)} = \dfrac{M(A)M(B)}{N(A)N(B)} = p(A)p(B).
      \end{align*}
      Platnost tohoto vzorce lze zobecnit na nezávislé jevy \(A_1\), \(A_2\) až \(A_k\) s 
      pravděpodobnostmi \(p(A_1)\), \(p(A_2)\) až \(p(A_k)\). Pravděpodobnost jevu \(C = (A_1\text{ 
      a }A_2\text{ a }...\text{ a }A_K)\) pak je
      \begin{equation*}
        p(C) = p(A_1)p(A_2)\cdots p(A_k).
      \end{equation*}
 
      %---------------------------------------------------------------
      \input{../src/MAI/exam/exam056.tex}
      %---------------------------------------------------------------
      
      Je vidět, že opět směřujeme k obecnému tvrzení:
      \begin{lemma}\label{mai:lemma004}
        \textbf{(Sčítání pravděpodobností)}: Pravděpodobnost jevů \(A\) nebo \(B\) (jev \(C\)) 
        pro neslučitelné (vylučující se) jevy \(A\) a \(B\) rovna součtu pravděpodobností jevů 
        \(A\) nebo \(B\).
        \begin{equation}\label{mai:eq053}
           p(A \text{ nebo } B)= p(A) + p(B)\qquad \text{pro } A \text{ a } B \text{ nezávislé}
        \end{equation}
      \end{lemma}
      
      Opět se pokusme o přesnější definici neslučitelných jevů a o odvození vztahu 
      (\ref{mai:eq053}). Označme, obdobně jako v předchozí úvaze o nezávislých jevech, množiny 
      \(N_A\), \(N_B\), \(N_D\) možných výsledků, při nichž mohou nastat jevy \(A\), \(B\), \(D\). 
      Předpokládejme, že \(N_A = N_B\). Pak \(N_A = N_B = N_D\), a tedy \(N(A) = N(B) = N(D) = N\). 
      Jako \(M_A\), resp. \(M_B\), resp. \(M_D\) označme podmnožiny výsledků, při nichž nastane jev 
      \(A\), resp. \(B\), resp. \(D\). Zřejmě \(M_D = M_A \cup M_B\). Pro počet prvků množiny 
      \(M_D\) platí 
      \begin{align*}
        M(D) &= M(A) + M(B) - M(A a B).                                    \\
        \shortintertext{Pravděpodobnost jevu \(D\) je pak}
        p(D) &= \dfrac{M(D)}{N(D)} = \dfrac{M(A) + M(B) - M(A a B)}{N} 
              = p(A) + p(B) - p(A\text{ a }B).
      \end{align*}
      
      Jevy \(A\) a \(B\) se nazývají \textbf{neslučitelné}, neboli \emph{vylučující se}, je-li 
      \(M_A \cap M_B = 0\). V takovém případě je ovšem \(M(A\text{ a }B) = 0\), a tedy
      \begin{equation*}
        p(A\text{ nebo }B) = p(A) + p(B).
      \end{equation*}
      Zobecněním na \(k\) jevů \(A_1\) až \(A_k\) po dvou neslučitelných dostáváme
      \begin{equation*}
        p(A_1\text{ nebo }\cdots\text{ nebo }A_k) = p(A_2) + p(A_2) + \cdots + p(A_k).
      \end{equation*}
      Mají-li po dvou neslučitelné jevy \(A_1\) až \(A_k\) tu vlastnost, že při daném pokusu musí 
      nastat právě jeden z nich, říkáme, že tvoří \textbf{úplný systém jevů}. Součet jejich 
      pravděpodobností je roven jedné.
      
      Jev \(\overline{Á}\) se nazývá \textbf{opačný} k jevu \(A\), jestliže nastává právě tehdy, 
      když jev \(A\) nenastává. Z této definice je vidět, že jevy \(\overline{Á}\) a \(A\) jsou 
      \emph{neslučitelné}. Na druhé straně je zřejmé, že jev (\(A\) nebo \(\overline{Á}\)) je jevem 
      \textbf{jistým}, nastává vždy. Jeho pravděpodobnost je tedy \num{1}. Odtud
      \begin{equation}\label{mai:eq054}
        p(\overline{A}) = 1 - p(A).
      \end{equation}
      Jev \(A\) a jev \(\overline{A}\) k němu opačný tvoří úplný systém.
      
      Na závěr odstavce ještě jeden prakticky důležitý příklad.
      
      %--Bernoulliův pokus--------------------------------------------
      \input{../src/MAI/exam/exam057.tex}
      %---------------------------------------------------------------

    \subsection{Pravděpodobnější, než bychom čekali - podmíněná pravděpodobnost}
      Kdysi se objevila, jako nepříliš dobrý vtip, úvaha o pravděpodobnosti bomby na palubě letadla:
      Řekněme, že pravděpodobnost, že některý z pasažérů letadla má s sebou bombu, je jedna
      tisícina. Pravděpodobnost, že dva pasažéři nezávisle na sobě budou mít bombu, je pak pouze
      jedna milióntina (\(\num{e-3}\cdot\num{e-3}= \num{e-6}\)). Vezmu-li si tedy s sebou do 
      letadla svou vlastní bombu, kterou ovšem nehodlám uvést do chodu, snížím tím pravděpodobnost 
      druhé bomby na palubě na onu jednu milióntinu. Nezabývejme se nyní tím, že již první úvaha o 
      jedné milióntině je v podstatě nesprávná, i když pro případ, že pravděpodobnost \(p\), že 
      konkrétní pasažér bude mít bombu, je velmi malá, dává správný přibližný výsledek. Klíčová 
      chyba je v úvaze, že snížení pravděpodobnosti bomby na palubě můžeme napomoci vlastní bombou 
      v zavazadle. Tato úvaha nerespektuje totiž \textbf{pojem podmíněné pravděpodobnosti}, který 
      si nyní na příkladu vyložíme.
      
      %--Jak nekoupit zmetek------------------------------------------
      \input{../src/MAI/exam/exam058.tex}
      %---------------------------------------------------------------
      
      Nyní již snadno dokážeme přijít na chybu v úvaze o bombě v letadle, kterou jsme tento 
      odstavec uvedli. Pravděpodobnost další bomby v letadle za podmínky, že jsme tam jednu sami 
      donesli, je podmíněnou pravděpodobností. Proto je rovna podílu pravděpodobnosti, že v letadle 
      budou dvě bomby, a pravděpodobnosti, že tam bude jedna bomba, tj. \(\num{e-6}/\num{e-3} = 
      \num{e-3}\). Pocit bezpečí bychom si tedy vlastní bombou nezvýšili. Ještě abychom se báli, že 
      bouchne, zejména pokud by byla vyrobená ve Hvizdu.
      
      %--Kolika let se dožijeme?--------------------------------------
      \input{../src/MAI/exam/exam059.tex}
      %---------------------------------------------------------------
      
      %--Ještě jednou bomba v letadle---------------------------------
      \input{../src/MAI/exam/exam060.tex}
      %---------------------------------------------------------------
      
      Nakonec ještě odvodíme obecný případ takzvané Bayesovy formule. Předpokládejme, že při
      každém opakování jistého pokusu může nastat právě jeden z \(k\) různých výsledků. Jevy \(A_1,
      A_2,\cdots, A_k\), z nichž \(j\)-tý znamená, že při pokusu byl zaznamenán \(j\)-tý výsledek, 
      jsou po dvou neslučitelné a tvoří úplný systém. Platí tedy
      \begin{equation*}
        p(A_1) + p(A_2) + \ldots  + p(A_k) = 1.
      \end{equation*}
      Označme jako \(B\) libovolný jev, který popisuje celkový výsledek pokusu. Vzhledem k 
      neslučitelnosti jevů \(A_1\) až \(A_k\) jsou neslučitelné i jevy (\(A_1\) a \(B\)) až 
      (\(A_k\) a \(B\)). Zároveň je zřejmé, že jev \(B\) lze zapsat jako
     \begin{equation*}
       B = (A_1\text{ a }B) \quad\text{nebo}\quad (A_2\text{ a }B) \qquad\ldots
       \quad\text{nebo}\quad (A_k\text{ a }B),
     \end{equation*} 
      a tedy
      \begin{equation*}
        p(B) = \sum_{j=1}^{k}p(A_j\text{ a }B) = \sum_{j=1}^{k}p(A_j)\cdotp_{A_j}(B),
      \end{equation*}
      s využitím vztahu (\ref{mai:eq057}). Současně, podle téhož vztahu, platí 
      \begin{equation*}
        p(A_j a B) = p(B)\cdot  p_B(A_j).
      \end{equation*}
      Pomocí dvou předchozích vztahů dostáváme:
      
      \adjustbox{minipage=[c][60pt][c]{406pt}}{%
        \begin{lemma}\label{mai:lemma004}
          \textbf{(Bayesova formule):}
          \begin{equation}\label{mai:eq058}
            p_B(A_j) = \dfrac{p(A_j\text{ a }B)}{\sum_{i=1}^{k}p(A_i)\cdot p_{A_i}(B)} 
                     = \dfrac{p(A_j)\cdot p_{A_j}(B)}{\sum_{i=1}^{k}p(A_i)\cdot p_{A_i}(B)} .
          \end{equation}
        \end{lemma}
      }
      
      Bayesova formule pro výpočet podmíněné pravděpodobnosti má řadu užitečných aplikací
      
      %--Potřebují lékaři pravděpodobnost?----------------------------
      \input{../src/MAI/exam/exam061.tex}
      %---------------------------------------------------------------
      
      A na závěr ještě hádanky:

      %--Pohádka o Honzovi--------------------------------------------
      \input{../src/MAI/exam/exam062.tex}
      %---------------------------------------------------------------
      
      %--Může se člověk živit sázením?--------------------------------
      \input{../src/MAI/exam/exam063.tex}
      %---------------------------------------------------------------
      
  \section{Náhodné veličiny}\label{mai:IchapIIIsecII}
    Hodnota některých veličin je určena jednoznačně a „jednou provždy“. Kdykoli budeme její hodnotu 
    zjišťovat, tehdy dostaneme totéž - takže ji ani opakovaně zjišťovat nemusíme. Příkladem může 
    být skoro prázdná peněženka, ve které jsou třeba tři koruny. Dokud nebudeme pracovat a do 
    peněženky něco nepřidáme, bude hodnota veličiny \(X\) (počet korun v peněžence) stále rovna 
    \num{3}. Nemá smysl se do peněženky vůbec dívat. Pokud budeme do peněženky přidávat každý den 
    dvě koruny, také budeme vědět, jak se veličina \(X\) mění, aniž bychom se do peněženky dívali. 
    Po \(n\) dnech bude hodnota \(X = 3 + 2n\). Většina veličin, se kterými se setkáváme, se však 
    takto nechová. Jejich hodnoty se totiž často řídí náhodnými vlivy, takže při každém
    měření veličiny \(X\) , tj. zjišťování její hodnoty, můžeme získat odlišný výsledek než při 
    měřeních předchozích. Uveďme některé příklady náhodných veličin.
    
    \begin{itemize}
      \item \textbf{Příklad s novorozenci}: Nechť jé veličinou \(X\) počet chlapců ve stovce 
            novorozených dětí. Zkušenost říká, že tento počet je v průměru o něco větší než 
            \num{50}, avšak pro různé skupiny po stovce novorozených dětí bude počet chlapců 
            kolísat. V jedné skupině bude \num{52}, v jiné \num{54}, někde třeba \num{60}, nebo 
            také \num{45}.
      \item \textbf{Příklad s meteoroidy a meteority}: Pro astronomy může být důležitou veličinou 
            \(X\) počet meteoroidů, které za rok dopadnou do zemské atmosféry. Jinou veličinou, 
            třeba \(K\), může být roční počet meteoritů, tj. těch meteoroidů, které v atmosféře 
            neshořely zcela, ale jejich část dopadla na povrch Země. Také tyto hodnoty budou pro 
            každý roční interval poněkud odlišné, neboť i počet dopadnuvších meteoroidů a 
            meteoritů podléhá vlivům, které se nedají přesně předvídat.
      \item \textbf{ Příklad s tlakoměrem}: Bude-li lékař měřit pacientovi tlak několikrát po 
            sobě, určitě také naměří několik různých hodnot. Krevní tlak je citlivý na náhodné 
            vlivy, třeba i na vnitřní rozrušení pacienta vyplývající ze strachu z bílého pláště.
      \item \textbf{Opakovaná měření fyzikální veličiny}: Chceme-li změřit třeba odpor elektrického
            vodiče (drátu), jedná se o měření nepřímé. Nemůžeme odpor změřit přímo, třeba jako      
            to můžeme udělat pro délku. Většinou měříme napětí \(U\) na vodiči a proud \(I\), který 
            jím protéká. Odpor pak zjišťujeme jako podíl \(R = U/I\). Změříme-li napětí i proud 
            jednou, dostaneme konkrétní hodnotu \(R\). Budeme-li měření napětí a proudu provádět 
            opakovaně, budeme dostávat poněkud odlišné hodnoty \(U\) a \(I\), a tedy i odlišné 
            hodnoty \(R\). Sledované veličiny se chovají jako náhodné. Je to způsobeno řadou 
            náhodných vlivů jak na veličiny samotné, tak na jejich měření (nepřesnost odečítání 
            údajů na stupnicích, apod.).
    \end{itemize}
  
    Při každém fyzikálním (a vlastně i nefyzikálním) experimentu máme co do činění s náhodnými 
    veličinami. Při chemických analýzách je náhodnou veličinou třeba koncentrace dané látky
    v roztoku, při experimentech biologických třeba počet uhynuvších rostlin ve stovce sazenic, 
    počet pozorovaných prvoků v zorném poli mikroskopu, výskyt vzácných ptáků ve sledované 
    lokalitě, apod. V následujících odstavcích definujeme náhodné veličiny přesněji a naučíme se s 
    nimi zacházet. Uvidíme, že zjištění určité hodnoty náhodné veličiny je otázkou jisté 
    pravděpodobnosti. Také lépe objasníme, co znamená vyjádření „v průměru“, které jsme občas v 
    předchozím textu použili a intuitivně mu jistě rozuměli.
  
    \subsection{Jak dobrý je to střelec — diskrétní rozdělení}
      Mimořádně vhodnou ukázkou náhodné veličiny je příklad se sportovním střelcem, kterým jsme
      uvedli celou kapitolu o pravděpodobnostech.
  
      %--Ještě jednou střelba, tentokrát přesněji---------------------
      \input{../src/MAI/exam/exam064.tex}
      %---------------------------------------------------------------
  
    \subsection{Kolik rychlostí má molekula plynu — spojité rozdělení}
      Již nadpis napovídá, že veličina se spojitým rozdělením může zřejmě nabývat „spojitě 
      rozložených“ hodnot, tj. přípustným i hodnotami budou například právě všechna čísla \(x\) z 
      jistého intervalu, \(x\in[a, b]\). Jaká však bude pravděpodobnost \(p(x)\), že veličina \(X\) 
      nabývá právě hodnoty \(x\in[a, b]\)? Jestliže víme, že „součet“ všech \(p(x)\) musí být roven 
      jedné, vzniká problém.
  
  
  
  
  
  
  
  
  
  
  
  
  
  
  
  
  
  
  
  
  
  \section{Náhoda a zpracování měření}
    \subsection{Součet a součin náhodných veličin}
%} %tikzset
%---------------------------------------------------------------------------------------------------
\printbibliography[heading=subbibliography]
\addcontentsline{toc}{section}{Seznam literatury}