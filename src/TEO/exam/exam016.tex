% !TeX spellcheck = cs_CZ
\begin{example}\label{TEO:exam016}
  Vyjádřeme pomocí \(y\)-parametrů následující přenosové parametry dvojbranu: vstupní 
  impedance při výstupu naprázdno \(Z_{vst_0}\), \(K_{I_{12_K}}\), \(Z_{12_0}\). 
  
  Řešení:
  \begin{itemize}\addtolength{\itemsep}{-0.5\baselineskip}
    \item \(Z_{vst_0}\): \(\mathbb{Y}\)-matici doplníme třetí rovnicí \(I_2=0\) (podmínka 
    definující výstup naprázdno):
    \begin{subequations}\label{ES:eq_topol10}
      \begin{align}
        I_1 &= y_{11}U_1 - y_{12}U_2  \\
        I_2 &= y_{21}U_1 - y_{22}U_2  \\
        I_2 &= 0
      \end{align}
    \end{subequations}
    Záporná znaménka v \(\mathbb{Y}\)-matici (tj. v prvních dvou rovnicích) jsou 
    správná, protože směr výstupního proudu \(I_2\) na obr. 
    \ref{es:fig_patocka_topol08} je zvolen v souladu s realitou, tj. v souladu s 
    napětím \(U_2\). Pokud je totiž dvojbran zatížen \emph{pasivní} zátěží, pracující 
    ve \emph{spotřebičovém} režimu, proud \(I_2\) musí z výstupní svorky dvojbranu 
    vytékat, nikoli do ní vtékat\footnote{Směry obou proudů \(I_1\), \(I_2\) lze volit 
      libovolně. V literatuře se obvykle směry proudů volí tak, že oba vtékají do 
      dvojbranu. Důvod je pouze formální, pak totiž budou všechny čtyři maticové 
      koeficienty kladně. Výsledkem je ale nerealistický stav na výstupní bráně, tj. na 
      pasivní zátěži. Proto nebudeme toto značeni používat a směry všech veličin budeme 
      systematicky volit podle obr. \ref{es:fig_patocka_topol08}. Z psychologického 
      hlediska tato volba velmi usnadní budoucí analýzu transformátoru.}. Všimněme si, že 
    jsme získali soustavu tří rovnic o čtyřech neznámých veličinách \(U_1\), \(U_2\), 
    \(I_1\), \(I_2\). Ta je pro \emph{jednotlivé} neznámé neřešitelná. Je však 
    řešitelná pro poměry dvou libovolných proměnných. Ze soustavy lze po algebraických 
    úpravách získat hledanou vstupní impedanci při výstupu naprázdno:
    \begin{equation}\label{ES:eq_topol11}
    Z_{vst_0} = \frac{U_1}{I_1}\Bigg|_{I_2=0} 
    = \frac{y_{22}}{y_{22}y_{11} - y_{12}y_{21}}.
    \end{equation}
    \item \(K_{I_{12_K}}\): \(\mathbb{Y}\)-matici doplníme třetí rovnicí \(U_1 = 0\) 
    (podmínka definující vstup nakrátko). Jedná se o přenos ve zpětném směru 
    (\(\leftarrow\)). Při zpětném přenosu tečou oba proudy na obr. 
    \ref{es:fig_patocka_topol08} obráceným směrem, proto musí mít přiřazena záporná 
    znaménka:
    \begin{equation}\label{ES:eq_topol12}
    K_{I_{12_K}} = \frac{-I_1}{-I_2}\Bigg|_{U_1=0} 
    = \frac{I_1}{I_2}\Bigg|_{U_1=0}
    = \frac{y_{12}}{y_{22}}.
    \end{equation}          
    \item \(Z_{12_0}\): \(\mathbb{Y}\)-matici doplníme třetí rovnicí \(I_1=0\) (podmínka  
    definující vstup naprázdno). Při zpětném přenosu (\(\leftarrow\)) tečou oba 
    proudy na obr. \ref{es:fig_patocka_topol08} obráceným směrem, proto musí 
    mít přiřazena záporná znaménka:
    \begin{equation}\label{ES:eq_topol13}
    Z_{vst_0} = \frac{U_1}{-I_2}\Bigg|_{I_1=0} 
    = \frac{y_{12}}{y_{21}y_{12} - y_{11}y_{22}}.
    \end{equation}
  \end{itemize}
  Tytéž přenosové parametry \(Z_{vst_0}\), \(K_{I_{12_K}}\), \(Z_{12_0}\) je možno vyjádřit 
  pomocí \(z\)-parametrů nebo \(h\)-parametrů. Podobným způsobem by bylo možno doplnit 
  všechna prázdná pole v tab. \ref{ES:tab_topol01}.
\end{example}
