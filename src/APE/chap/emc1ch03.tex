% !TeX spellcheck = cs_CZ
%================== Kapitola: Zemnění a stínění ====================================================
\setchaptertoc
\chapter{Zemnění a stínění}\label{emc:IchapIII}
  \section{Zemnění}\label{emc:IchapIIIsecI}    
    Zemněním nebo uzemněním se vytváří úmyslné, trvalé nebo dočasné vodivé spojení částí
    elektrických zařízení se zemí. Důvody uzemnění se dělí zejména na \textbf{provozní} a
    \textbf{ochranné}. Dalším dělícím faktorem je pásmo kmitočtů, pro které se zemnění vytváří.
    Podle tohoto faktoru se obvykle hovoří o
    \begin{itemize}[noitemsep]
      \item nízkofrekvenčním (nf) 
      \item vysokofrekvenčním (vf)
    \end{itemize}
    zemnění. NF zemnění je zejména vztahováno k výkonovým zařízením střídavého proudu normalizované
    soustavy 3 x \num{220}/\SI{380}{\V} s kmitočtem \SI{50}{\Hz}. Na tomto kmitočtu a bezprostředně
    následujících normovaných kmitočtech výkonových zařízení \SI{400}{\Hz}, \SI{500}{\Hz} a
    \SI{1}{\kHz}, se u uzemňovacích vodičů a zemničů (kterými je obvykle uzemnění realizováno)
    neprojeví podstatně efekty povrchového jevu a vlnového charakteru procesu vyrovnávání potenciálů
    mezi propojenými částmi. 
    
    U vf zemnění, které je spojováno obvykle s kmitočty nad \SI{10}{\kHz} se však stávají uvedené
    efekty významnými a dominantními. 

    \subsection{Nízkofrekvenční zemnění}\label{emc:IchapIIIsecIssecI}

      \textbf{Pracovní uzemnění} se ve výkonových zařízeních střídavého proudu, zejména u
      normalizované soustavy 3 x \num{220}/\SI{380}{\V}, zřizuje 
      \begin{enumerate}
        \item na ustálení napětí soustaVy proti zemi, 
        \item na ochranu před vniknutím napětí u sítě nad \SI{1000}{\V} do sítě s napětím do
              \SI{1000}{\V},
        \item na ochranu před atmosférickým přepětím.       
      \end{enumerate}

      Požadavky na zemnící soustavu pro nízkofrekvenční zemnění se stanovují obvykle mezními
      hodnotami ceikového odporu uzemnění. Například u bleskojistek nesmí být zemní odpor větší jak
      \SI{15}{\ohm}, při ochraně nulováním smí být celkový odpor uzemnění nejvýše \SI{2}{\ohm}. 

      \textbf{Ochranné uzemnění} zabezpečuje spolehlivé propojení všech neživých kovových částí
      strojů, přístrojů, plášťů, kabelů, armatur izolátorů, průchodek, odpojovačů apod., které sice
      při bezporuchovém stavu proud nevedou, ale na kterých se při poruše objeví napětí, které může
      být nebezpečné. Je nutné zabezpečit, aby odpor uzemnění byl opět co nejmenší. Například v
      sítích s uzemněným uzlem při dobrém uzemnění dojde k bezpečnému odpojení vadného zařízení při
      spojení jedné fáze se zemí. Z hlediska omezení dotykových krokových napětí je nejvýhodnější
      udělat společnou uzemňovací soustavu; pokud je možné dodržovat požadavky na velikost
      dotykových napětí menších než \SI{125}{\V} v elektrických provozovnách a \SI{65}{\V} v
      zařízeních spotřebitelských. Společná uzemňovací soustava zabezpečuje vyrovnání potenciálu a
      zmenšení nebezpečí z dotykového a krokového napětí. 

      V praxi se pro spojení se zemí používají jak strojené zemniče, tak náhodné zemniče. Jako
      nejhospodárnější strojené zemniče jsou kovové pásky, někdy trubky, desky apod. Pro posuzování
      účinnosti nízkofrekvenční zemnící soustavy je rozhodující dosažená hodnota přechodového odporu
      mezi zemničem a zemí (tzv. \emph{zemní odpor}). 

      Zkušenosti s realizovanými zemnicími soustavami ukazují příznivý vliv obvodových zemničů a
      mřížových sítí; například zhušťováním sítě se podstatně snižují povrchová kroková a dotyková
      napětí. Bylo zjištěno, že optimální velikost ok sítě je 4x4 až 8x\SI{8}{\m}. 

      Náhodné zemniče (například ocelové konstrukce budov, uzemněné kovové pláště kabelů, kovová
      vodovodní potrubí vodivé spojená se zemí apod.) se smí používat pouze jako zemniče pomocné. 

    \subsection{Vysokofrekvenční zemnění}\label{emc:IchapIIIsecIssecI}
%---------------------------------------------------------------------------------------------------