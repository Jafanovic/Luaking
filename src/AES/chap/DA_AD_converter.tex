% !TeX spellcheck = cs_CZ
%---------------------------------------------------------------------------------------------------
% file DA_AD_converter.tex
%---------------------------------------------------------------------------------------------------
%======================= Kapitola: Konverze mezi digitálním a analogový signálem====================
\setchaptertoc
\chapter{Konverze mezi digitálním a analogový sig\-ná\-lem}


\section{Konverze mezi digitálním a analogový signálem}
  Při zpracování analogového signálu je jednou z důležitých funkcí převod tohoto signálu z analogové
  podoby do číslicové a naopak. Proto jsou analogově-číslicové převodníky resp. číslicově-analogové
  převodníky (ADC - Analog-to-Digital Converter), (DAC - Digital-to-Analog Converter) velmi
  důležitými prvky jakéhokoli systému zpracovávajícího signál \cite[s.~11]{Haze}. Na obrázku
  \ref{AES:fig_ADC_DAC_IO} je definováno rozhraní obou typů převodníku.
  \begin{figure}[ht!]
     \centering
     \includegraphics[width=\linewidth]{ADC_DAC_block.pdf}
     \caption[Definice I/O bloku DAC a ADC ]{Definice rozhraní bloku analogově-číslicového (ADC) a 
              číslicově-analogového (DAC) převodníku}
     \label{AES:fig_ADC_DAC_IO}
  \end{figure}

  \textbf{Analogově-číslicové převodníky} (Analog-to-Digital Converters) slouží k pře\-ve\-de\-ní 
  analogového signálu na signál číslicový. Pro A/D převodník má analogová stupnice vstupního 
  signálu délku \texttt{FS} (\emph{Full scale}), udávanou např. ve voltech. Stupnice číslicového 
  signálu pak vyznačuje diskrétní hodnoty výstupu, které převodník generuje při převodu analogového 
  signálu \cite[s.~202]{Neumann}.

  \textbf{Číslicově-analogové převodníky} (Digital-to-Analog Converters) slouží k o\-pač\-né\-mu 
  procesu, tedy k pře\-ve\-de\-ní číslicového signálu na signál analogový, což by šlo realizovat 
  pomocí lineárního digitálního potenciometru a připojeného zdroje referenčního napětí na jeho 
  vstupu \cite[s.~208]{Neumann}. Pro N-bitové binární slovo by musel mít $n-1$ rezistorů a $n$ 
  resp. $2n - 1$ spínačů. To je monoliticky téměř nerealizovatelné již pro osmi- a vícebitové 
  slovo. Řešení převodníků proto musí být mnohem úspornější, i když úspory budou vykoupeny jinými 
  nevýhodami, případně omezeními pro jejich použití.

    \subsection{Základní struktura převodníků}
      Obě skupiny převodníků mohou typicky obsahovat komparátory, číslicové obvody, spínače, 
      integrátory, vzorkovací obvody a/nebo pasivní součástky. Nezbytnou a důležitou součástí je i 
      přesný zdroj referenčního napětí. V mnoha případech pak také platí, že DAC je jednou z částí 
      ADC.
      
      Analogově číslicový převod můžeme pomyslně rozložit do tří etap \cite{Sebesta}.
      \begin{enumerate}[noitemsep]
        \item Převod signálu se spojitým časem na signál s diskrétním časem. Tomuto převodu říkáme  
              vzorkování.
        \item Kvantování vzorku s cílem vyjádřit vzorky konečnou množinou čísel. Tento krok je 
              provázen vznikem tzv. kvantovacího šumu. Uvedený jev souvisí s nelineárním zkreslením 
              známým z teorie obvodů.
        \item Kódování spočívající zpravidla v binárním vyjádření čísel představujících velikosti  
              vzorku.
      \end{enumerate}
      
    \subsection{Statické a dynamické parametry převodníků}
      Statické parametry převodníků jsou určovány pomocí \emph{převodní charakteristiky}, zatím co
      dynamické vlastnosti se vyhodnocují z kmitočtového spektra převodníku \cite[s.~11]{Haze}.
      \begin{itemize}[noitemsep]
        \item rozsah,
        \item integrální a diferenciální nelinearita (\emph{integral - INL, differential - DNL nonlinearity}),
        \item rozlišení převodníku (\emph{resolution}),
        \item přesnost (\emph{accuracy}),
        \item chyba monotónnosti,
        \item chyba nastavení nuly (\emph{offset error}),
        \item hystereze a další.
       \end{itemize}
       K hlavním dynamickým parametrům patří
       \begin{itemize}[noitemsep]
         \item odstup signál - šum (\emph{signal to noise ratio - SNR}) kap. \ref{AES:cap_SNR},
         \item efektivní počet bitů (\emph{effective number of bits - ENOB}),
         \item harmonické zkreslení (\emph{total harmonic distortion - THD}),
         \item odstup signál-šum a zkreslení (\emph{signal to noise and distortion - SINAD}),
         \item dynamický rozsah bez parazitních složek \newline(\emph{spurious free dynamic range 
               - SFDR}),
         \item šum - vrcholový, efektivní (\emph{noise - peak, rms}),
         \item doba přepnutí a ustálení.
       \end{itemize}

    \subsection{Vzorkování}
    \subsection{Kvantování}
       Pro přechod od časově spojitého signálu se spojitou množinou hodnot k číslicovému signálu, 
       je nutné provést (výškové) \texttt{kvantování}, tj. kvantování hodnot signálu, které je 
       patrné z obrázku \ref{AES:fig_Quntized_sig_wave}. Je zřejmé, že mapování spojitého intervalu 
       vstupních hodnot na diskrétní hodnoty digitálního výstupu způsobí, že každá hodnota 
       digitálního výstupu platí pro vstupní signál měnící se v určitém  podintervalu. Délka 
       podintervalu, pro který platí jedna hodnota digitálního výstupu se nazývá 
       \textbf{kvantizační krok převodníku} - \emph{Q}, jenž je roven bitu s nejnižší váhou - 
       \texttt{LSB}.

       \begin{figure}[ht!]
         \centering
         \includegraphics[width=1\linewidth]{ADC_DAC_3bit.pdf}
         \caption[Přenosová funkce AD a DA převodníku]{Ideální přenosová funkce 3bitového    
                  unipolárního AD a DA převodníku. V případě DA převodníku je přenosová funkce 
                  tvořena osmi body, nikoliv čárou.}
         \label{AES:fig_3b_DAC_ADC}
       \end{figure}
 
       Převodní charakteristika DA i AD převodníku je znázorněna na obr. \ref{AES:fig_3b_DAC_ADC}. 
       Analogový signál je spojitý a číslicový signál vyjadřuje jen jeho vybrané diskrétní hodnoty. 
       Proto je převodní charakteristika nespojitá. Naproti tomu digitální vstup vytvoří na výstupu 
       pouze omezený počet hodnot výstupního signálu.

       \begin{figure}[ht!]
         \centering
         \includegraphics[width=1\linewidth]{Uni_Bi_Converter.pdf}
         \caption[Unipolární a bipolární převodníky]{Unipolární a bipolární převodníky \cite{Kester2004}}
         \label{AES:fig_uni_bi_converter}
       \end{figure}

       Počet úrovní AD převodníku, do kterého je rozdělen rozsah vstupního analogového signálu 
       definuje \textbf{rozlišovací schopnost ADC} a lze ji vyjádřit různými způsoby, jak ukazuje 
       tabulka \ref{AES:tab_10b_ADC_resolution} pro 2 až 24bitového převodníku.

         \begin{table*}[ht!]
           \centering
            \setlength{\tabcolsep}{5pt}
            \begin{tabular}{|c|c|c|c|c|c|}
              \hline
                \textbf{Rozlišení} & \multirow{2}{*}{$\mathbf{2^N}$} &  \textbf{Napětí} & 
                \multirow{2}{*}{\textbf{ppm FS}}& \multirow{2}{*}{\textbf{\% FS}}&   
                \multirow{2}{*}{\textbf{dB FS}}                                                 \\
                         N     &           &  \textbf{10V FS} &        &             &          \\
              \hline
                       2-bit   &         4 &            2.5 V & 250000 &          25 &  -12     \\
              \hline
                       4-bit   &        16 &           625 mV &  62500 &        6,25 &  -24     \\
              \hline
                       6-bit   &        64 &           156 mV &  15625 &        1,56 &  -36     \\
              \hline
                       8-bit   &       256 &          39,1 mV &   3906 &        0,39 &  -48     \\
              \hline
                      10-bit   &      1024 &          9,77 mV &    977 &       0,098 &  -60     \\
              \hline
                      12-bit   &      4096 &          2.44 mV &    244 &       0,024 &  -72     \\
              \hline
                      14-bit   &     16384 &       610 $\mu$V &     61 &       0,061 &  -84     \\
              \hline
                      16-bit   &     65536 &       153 $\mu$V &     15 &      0,0015 &  -96     \\
              \hline
                      18-bit   &    262144 &         38 $\mu$ &      4 &      0,0004 & -108     \\
              \hline
                      20-bit   &   1048576 &       9.54 $\mu$ &      1 &      0,0001 & -120     \\
              \hline
                      22-bit   &   4194304 &       2.38 $\mu$ &   0,24 &    0,000024 & -132     \\
              \hline
                      24-bit   &  16777216 &           596 nV &   0,06 &    0,000006 & -144     \\
              \hline
           \end{tabular}
           \caption[Kvantizace: Velikost LSB]{Porovnání rozlišovací schopnosti AD převodníku s  
                    různou délkou výstupního slova. Z tabulky vyplývá, že kvantizační krok 
                    24bitového ADC odpovídá velikosti úbytku na rezistoru $2,2 k\Omega$ při teplotě 
                    25°C, který vzniká vlivem tepelného šumu (viz Johnsonův šum) jenž je při šířce 
                    pásma 10 kHz roven 600 nV. }
           \label{AES:tab_10b_ADC_resolution}
         \end{table*}

       \begin{figure}[ht!]
         \centering
         \includegraphics[width=1\linewidth]{Quantized_signal_wave.pdf}
         \caption[Kvantizační chyba]{Kvantizační chyba je rovna rozdílu původního x(t) a kvantovaného signálu v úrovni y(t) \cite{Bennett}}
         \label{AES:fig_Quntized_sig_wave}
       \end{figure}

       %The quantization error for any ac signal which spans more than a few LSBs can be 
       %approximated by an uncorrelated sawtooth waveform having a peak-to-peak amplitude of q, the 
       %weight of an LSB. Although this analysis is not precise, it is accurate enough for 
       %most applications. W. R. Bennett of Bell Laboratories analyzed the actual spectrum of 
       %quantization noise in his classic 1948

       Kvantizační chyba, jejíž průběh je na obr. \ref{AES:fig_Quntized_sig_wave}, v dynamickém 
       režimu, tj. při časových změnách vstupní analogové veličiny, způsobuje \textbf{kvantizační 
       šum}. Ten lze pozorovat např. tehdy, kdy čísla získaná z převodníku A/D jsou vedena do 
       převodníku D/A a jím je analogový signál rekonstruován. Rekonstruovaný signál se jeví jako 
       signál původní, avšak se superponovaným rušivým signálem. Vzájemným odečtení 
       rekonstruovaného a původního signálu, dostaneme samostatný rušivý signál, který lze podrobit 
       analýze. \emph{Pokud je vzorkovací signál nekorelovaný se vzorkovaným signálem, je možno 
       kvantizační šum považovat za náhodný}. Vztah mezi původním signálem a signálem degradovaným 
       kvantizačním šumem vyjadřuje parametr - \texttt{SNR}
       \begin{itemize}
         \item SNR  - Signal to Noise Ratio: poměr signálu k šumu
             \begin{equation}\label{AES:eq_SNR}
                SNR = \frac{E\{x^2(t)\}}{E\{[y(t)-x(t)]^2\}}
             \end{equation}
                \begin{itemize}
                   \item $E\{.\} \cdots$ operátor průměrování
                   \item $x(t)   \cdots$ vstupní analogový signál
                   \item $y(t)   \cdots$ rekonstruovaný kvantovaný signál
                 \end{itemize}
       \end{itemize}
       Kvantizační chybu lze aproximovat nekorelovaným pilovým průběhem s amplitudou špička-špička 
       rovnou kvantizačnímu kroku $Q$. Ačkoliv takto provedená analýza (viz kapitola 
       \ref{AES:kap_kv_sum}) není přesná, v běžných aplikacích zcela postačuje.

       Na obr. \ref{AES:fig_AD_kvantizacni_chyba} je kvantování realizováno tak, že je zajištěna 
       minimální chyba kvantování, tj. převodník provádí operaci zaokrouhlování na nejbližší 
       hodnotu. To znamená, že např. číslo jedna bude generováno vstupem v intervalu $1\pm0,5V$, 
       je-li \texttt{FS} rovno 8V a máme-li k dispozici osm kvantizačních úrovní.

       Převodník, který má v celém intervalu předváděných vstupních hodnot konstantní kvantizační 
       krok, se též označuje jako lineární kvantizér. Převodník s přirozeným binárním kódem o 
       \emph{N} bitech je schopen na analogové straně reprezentovat \emph{n-1} ne\-nu\-lo\-vých 
       úrovní analogové veličiny, přičemž platí
       \begin{equation}\label{AES:eq_AD_kod}
          n = 2^N
       \end{equation}
       A jde-li o lineární N-bitový kvantizér, můžeme vyjádřit kvantizační krok vztahem
       \begin{equation}\label{AES:eq_kvant_krok}
          Q = \frac{FS}{n} = \frac{FS}{2^N}
       \end{equation}
       Nejvyšší úroveň vstupní veličiny \emph{A} pak bude
       \begin{equation}\label{AES:eq_A_max}
          A_{max} = \frac{n-1}{n}+\frac{Q}{2}
       \end{equation}

       V sekvenci bitů binárního čísla generovaného převodníkem se zpravidla první bit, který
       představuje nejvyšší binární řád, označuje \texttt{MSB} (\emph{Most Significant Bit}), tedy
       nejvýznamnější bit. Poslední bit, tj. bit v poloze nejnižšího řádu, má označení \texttt{LSB}
       (\emph{Least Significant Bit}), tedy nejméně významný bit. Je zřejmé, že \texttt{LSB}
       jednoznačně určuje základní krok na ose číslicového signálu. Dojde-li ke změně pouze v
       hodnotě \texttt{LSB}, změní se analogová hodnota právě o kvantizační krok. \texttt{LSB} tedy
       na analogové straně určuje rozlišovací schopnost převodníku. Např. osmibitový převodník má
       rozlišovací schopnost \texttt{FS/256}, tj. přibližně \texttt{0,4\%}. Je-li \texttt{FS = 2V},
       musí rozlišit \texttt{8 mV}\cite[s.~203]{Neumann}.

       Vzhledem k diskretizaci hodnot původního analogového signálu při převodu A/D dochází ke
       \emph{kvantizačním chybám}. Je-li např. vstupní veličinou okamžité napětí $u_a$ a této
       hodnotě odpovídá na výstupu číslo $D$, pak kvantizační chybu $\varepsilon_q$ lze vyjádřit
       takto:
       \begin{equation}\label{AES:eq_kvant_chyba}
          \varepsilon_q = u_a - FS\frac{D}{2^N}
       \end{equation}

      \subsection{Kvantizační šum ideálního N-bitového ADC}\label{AES:kap_kv_sum}

      %The only errors (dc or ac) associated with an ideal N-bit data converter are those related  
      %to the sampling and quantization processes. The maximum error an ideal converter makes when 
      %digitizing a signal is $\pm 1/2 LSB$. The transfer function of an ideal N-bit ADC is shown 
      %in Figure 2.37. The quantization error for any ac signal which spans more than a few LSBs 
      %can be approximated by an uncorrelated sawtooth waveform having a peak-to-peak amplitude of 
      %q, the weight of an LSB.

      %The quantization error for any ac signal which spans more than a few LSBs can be 
      %approximated by an uncorrelated sawtooth waveform having a peak-to-peak amplitude of q, the 
      %weight of an LSB. Although this analysis is not precise, it is accurate enough for most 
      %applications. W. R. Bennett of Bell Laboratories analyzed the actual spectrum of 
      %quantization noise in his classic 1948

      V předchozí kapitole byla nastíněna možnost aproximace kvantizační chyby jaké\-ho\-koliv AC 
      signálu v časové oblasti (viz \ref{AES:fig_Quntized_sig_wave}) nekorelovaným pilovým 
      průběhem, za cenu určité nepřesnosti vyvážené jednodušším matematickým aparátem.

      Vyjděme tedy z převodní charakteristiky ideálního N-bitového převodníku zatížené kvantizační 
      chybou, tak jak je znázorněna na obr. \ref{AES:fig_AD_kvantizacni_chyba}. Z té je patrné, že 
      chyba může v absolutní hodnotě dosáhnout maximálně $e(t) = \frac{Q}{2}$, resp. 
      $\pm\frac{1}{2}LSB$ a v rámci kvantizačním kroku ji lze popsat přímkou se strmostí 
      \texttt{s}: $$e(t) = st, -\frac{Q}{2s}<t<+\frac{Q}{2s}.$$ Statisticky je pravděpodobnost 
      jejího rozložení 1/Q a je rovnoměrná od $-\frac{Q}{2}$ do $+\frac{Q}{2}$.

      \begin{figure}[ht!]
        \centering
        \includegraphics[width=0.8\linewidth]{AD_kvantizacni_chyba.pdf}
        \caption[Převodní charakteristika ideálních převodníků]{Převodní charakteristika 
                 ideálních převodníků a závislost chyby kvantizace na vstupní analogové hodnotě}
        \label{AES:fig_AD_kvantizacni_chyba}
      \end{figure}

      Z výše uvedeného plyne, že okamžitá hodnota kvantizační chyby $\varepsilon_q(t) = y(t) - x(t)$
      může dosáhnout rozkmitu maximálně $\pm \frac{Q}{2}$ a jelikož předpokládáme rovnoměrné
      rozložení hodnot, je hustota pravděpodobnosti amplitud rovna $\frac{1}{Q}$.

      \emph{Kvantizační šum $\sigma^2$ je definován jako výkon (rozptyl) střídavé složky kvantizační
      chyby $\varepsilon_q$ a jeho efektivní hodnotu $\sigma$ můžeme odvodit pomocí věty o druhém
      centrálním momentu nebo výpočtem efektivní hodnoty v časové oblasti.}

        \begin{figure}[ht!]
          \centering
          \subcaptionbox{Hustota pravděpodobnosti kvantizačního šumu \label{AES:fig_kvant_sum1}}
            {\luafigure[0.45]{AD_kvantizacni_sum1.pdf}}
          \subcaptionbox{Kvantizační šum jako funkce času \label{AES:fig_kvant_sum2}}
            {\luafigure[0.45]{AD_kvantizacni_sum2.pdf}}
          \caption{K odvození efektivní hodnoty kvantizačního šumu}
          \label{AES:fig_kvant_sum}
        \end{figure}

        \begin{enumerate}[noitemsep]
          \item V pravděpodobnostním počtu je K-tý moment definován jako: 
                \begin{align*}
                  M_k  &= \int_{-\infty}^{\infty} x^k p(x)dx                           \\
                  \shortintertext{tedy}                      
                  e(t) &= \int_{-\frac{Q}{2}}^{+\frac{Q}{2}}(x - x_0)^2p(x)dx = 
                                 \frac{1}{Q}\int_{-\frac{Q}{2}}^{+\frac{Q}{2}}x^2dx    \\
                       &= \frac{Q^2}{12}
                \end{align*}
          \item V časové oblasti má kvantizační šum pilový průběh viz obr.    
                \ref{AES:fig_kvant_sum2}. Z  definičního integrálu efektivní hodnoty dostaneme $$ 
                \overline{e^2(t)} =               
                \frac{s}{Q}\int_{-\frac{Q}{2}}^{+\frac{Q}{2}}(st)^2dt = \frac{Q^2}{12}.$$ Též 
                můžeme využít znalosti efektivní hodnoty pro průběh tohoto typu: 
                $\frac{U_m}{\sqrt{3}}$ a dosazením za $U_m =\frac{Q}{2}$ získáme opět stejný 
                výsledek jako při výpočtu integrálu
        \end{enumerate}

        Tedy efektivní hodnota kvantizačního šumu ideálního N-bitového převodníku je:
        \begin{equation}\label{AES:eq_ef_kv_sumu}
            e(t) = \frac{Q}{\sqrt{12}}
        \end{equation}
        Předpokládejme na vstupu převodníku ustálený harmonický signál o amplitudě $X$. Dále 
        předpokládejme, že signál s amplitudou $X_m$ by pokryl celý rozsah převodníku $FS$. Pak se 
        dá ze vztahu \ref{AES:eq_SNR} vyjádřit odstup signálu od šumu \texttt{SNR} ideálního 
        \emph{N-bitového} převodníku jako podíl jejich výkonů resp. kvadrátu efektivních hodnot 
        signálu a šumu v decibelech vztahem
        \begin{align*}
          SNR      &= \frac{P_{signal}}{P_{noise}} =     
                      \left(\frac{A_{signal}}{A_{noise}}\right)^2         \\
          SNR_{dB} &= 10\log\frac{P_{signal}}{P_{noise}} =       
                      10\log\left(\frac{A_{signal}}{A_{noise}}\right)^2   \\
                   &= 20\log\frac{A_{signal}}{A_{noise}}                  
        \end{align*}
        \begin{equation}\label{AES:eq_SNR_N}
            SNR  = 1,76 + 6,02N + 20log\left(\frac{X}{X_m}\right)
        \end{equation}

        Lze tedy říci, že každý bit navíc v digitálním výstupu A/D převodníku přinese zlepšení 
        odstupu signálu od šumu o \texttt{6 dB}. Naproti tomu je třeba vědět, že uvedený výraz 
        počítá s harmonickým signálem různého rozkmitu. Při zmenšování amplitudy bude relativní 
        podíl šumu v signálu vyšší. Poměry se také mohou velmi změnit, když signál nebude mít 
        harmonický charakter.

      \subsubsection{Odstup signálu od šumu}\label{AES:cap_SNR}
        Z předchozí kapitoly víme, že SNR je definován jako poměr výkonu signálu k výkonu šumu
        ($v\acute{y}kon = ef. hodnota^2$). Pro samotný kvantizační šum platí:
        \begin{align}
          SNR_{dB} &= 10\log\left(\frac{\dfrac{2^N}{2\cdot\sqrt{2}}\cdot     
                                        Q}{\dfrac{Q}{\sqrt{12}}}\right)^2          \nonumber \\
                   &= N20\log2 + 20\log\frac{\sqrt{12}}{2\cdot\sqrt{12}}           \nonumber \\ 
          SNR_{dB} &= 6,02\cdot N + 1,76dB
        \end{align}

        \begin{figure}[ht!]
            \centering
            \includegraphics[width=0.6\linewidth]{AD_SNR.pdf}
            \caption{}
            \label{AES:fig_SNR}
        \end{figure}

        Tato hodnota platí pouze pro ideální převodník pouze s kvantizační chybou, a sinusový 
        signál s rozkmitem přes celý rozsah převodníku.  Skutečný převodník má ovšem vlivem dalších 
        chyb \texttt{SNR} menší než \texttt{SNR} určený pouze pro kvantizační šum. Tato hodnota se 
        nazývá \texttt{SINAD} nebo \texttt{SNDR} - \emph{Signal-to-Noise and Distortion ratio}.

        Známe-li \texttt{SNR} skutečného převodníku, můžeme určit počet efektivních bitu $N_{ef}$ 
        tzn. \emph{efektivní rozlišitelnost převodníku}. Ten je vždy menší než $N$.
        \begin{equation}\label{AES_eq_N_ef}
            N_{ef} = \frac{SNR - 1,76}{6,02}
        \end{equation}
        
  \section{Principy A/D převodníků}
      Převod analogového signálu na číslo lze uskutečnit několika různými postupy:\cite{Neumann}
      \begin{enumerate}[noitemsep]
        \item Vstupní signál se porovnává s kvantovanou referenční veličinou a komparátory okamžitě 
              vyhodnotí, který z nich je větší. Přímým výstupním údajem je binární číslicové slovo.
        \item Vstupní signál i referenční veličina se v určité časové sekvenci zavádějí do   
              integrátoru a komparátor na jeho výstupu určuje sekvenci impulsů, vypovídající o 
              hodnotě vstupní analogové veličiny. Informací o vstupní veličině dále přenáší počet 
              impulsu, jejich kmitočet nebo kódovaná sekvence impulsů. Tato informace může být 
              převedena číslicovým blokem (obvykle blokem DSP) na binární číslicové slovo.
      \end{enumerate}

      Bývá také používáno třídění na \emph{převodníky s přímým a nepřímým vyhodnocení analogové 
      veličiny}.
      \begin{itemize}
        \item \texttt{Převodníky s přímým vyhodnocením} porovnávají hodnoty analogové veličiny s  
              vybranými kvantizačními úrovněmi současně nebo postupně, a to tak, že každá úroveň má 
              vlastní komparátor. K těmto převodníkům patří \emph{převodníky paralelní a kaskádní}.
        \item \texttt{K nepřímému převodu} můžeme využít postupného provoláváním vstupní
              ve\-li\-či\-ny s vhodnými vzorky referenčního napětí, dodávanými na vstup jediného
              komparátoru v pořadí a velikosti řízené logickými obvody. U těchto převodníků je
              vstupní analogová veličina porovnávaná s výstupní veličinou převodníku \texttt{D/A},
              přičemž je číslicový vstup tohoto převodníku měněn tak, aby se obě veličiny k sobě
              přibližovaly. Pokud se k sobě dostatečně přiblíží, je převod ukončen. I zde jsou v
              podstatě jen dvě jednoduché možnosti přibližování výstup převodníku \texttt{D/A} k
              určité úrovni vstupní veličiny: buď se přibližování děje se stálým krokem, kdy jde o
              krokování po jednotlivých kvantovacích úrovních (\emph{převodníky sledovací}), nebo
              postupnou aproximací (\emph{převodníky aproximační}), kdy první krok rozhoduje o
              hodnotě \texttt{MSB}, další kroky porovnávají binárně zmenšované hodnoty odpovídající
              jednotlivým binárním řádům s tím, že poslední krok určí hodnotu \texttt{LSB}.
        \item Jinou možností nepřímého převodu A/D je převést hodnotu vstupní veličiny na takový  
              parametr pomocného signálu, který se pak dá snadno převést na číslicový údaj. Tímto 
              parametrem je nejčastěji kmitočet, jindy to může být i počet impulzů v určitém 
              časovém intervalu nebo kódovaná sekvence impulzů. U těchto převodníků j kromě 
              komparátoru typickým funkčním blokem integrátor.
      \end{itemize}

  \section{Převod číslicového signálu na analogový}
    Číslicově-analogové převodníky převádějí číslicový signál zpravidla ve formě binárně kódovaného
    čísla na proud nebo napětí.
    \begin{equation}\label{AES_eq_DA}
        U_A = D \cdot U_{REF} \quad  I_A = D \cdot I_{REF}
    \end{equation}
    kde $U_{REF}, I_{REF}$ jsou referenční napětí a proud určující rozsah výstupní veličiny. Je-li 
    referenční napětí konstantní jedná se o klasické převodníky \texttt{DAC}. Při proměnném 
    referenčním napětí se jedná o násobící převodníky \texttt{MDAC}, které realizují násobení 
    časově proměnného referenčního spojitého a vstupního číslicového signálu.  Hodnota číslicového 
    signálu $D$ se vyjadřuje ve dvojkovém nebo dvojkově desítkovém (\texttt{BCD}) kódu.
    Ve dvojkovém kódu:
    \begin{equation}\label{AES:eq_DA_Dbin}
        D_B =\sum_{i=1}^n a_i\cdot2^{-i}
    \end{equation}
    $n$ je počet bitů dvojkového čísla. Bit $a_1$ s nejvyšší vahou $1/2$ se označuje \textbf{MSB}, 
    bit  $a_n$ s nejnižší vahou $2^{-n}$  se označuje \textbf{LSB}. \emph{Maximální hodnota 
    číslicového signálu $D_{MAX} = 1 - 2^{-n}$ a proto maximální hodnota výstupní veličiny je vždy 
    o 1 LSB menší, než je rozsah převodníku.} Veličina $2^{-n}\cdot U_{REF}$, resp. $2^{-n}\cdot 
    I_{REF}$ se nazývá \textbf{kvantum referenčního napětí nebo proudu} a určuje 
    \textbf{rozlišitelnost} převodníku. Převodní funkci D/A převodníku můžeme v případě 
    binárního kódu vyjádřit vztahem
    \begin{equation}\label{AES:eq_DA_bin}
        U_A = U_{REF}\cdot\left(a_{n}2^{-n} + a_{n-1}2^{-(n-1)} + \cdots + a_12^{-1}\right)
    \end{equation}
    Statické vlastnosti \texttt{D/A} převodníku jsou určeny převodní charakteristikou, která je 
    obvykle lineární (obr. \ref{AES:fig_DA_prevodni_charka}). Převodní charakteristika reálného DA 
    převodníku je zatížena chybou nuly, chybou zisku, integrální a diferenciální nelinearitou a 
    monotónností převodu.

    Z převodní charakteristiky lze tedy určit následující parametry převodníku:
    \begin{itemize}
      \item Chybu nuly (posunu) $\varepsilon_0$
           \begin{equation}\label{AES_eq_chyba_nuly}
             \varepsilon_0 = \frac{\Delta U_0}{U_{REF}}
           \end{equation}
      \item Chybu měřítka (zesílení) $\varepsilon_m$
           \begin{equation}\label{AES_eq_chyba_zesileni}
             \varepsilon_m = \frac{\Delta U_m - \Delta U_0}{U_{REF}}
           \end{equation}
      \item Integrální nelinearitu $I_{NL}$ jako maximální odchylku výstupního napětí sku\-teč\-né\-ho 
      převodníku od ideální hodnoty v celém rozsahu převodníku
           \begin{equation}\label{AES_eq_chyba_integralni}
             I_{NL} = \frac{\max\Delta U_n}{U_{REF}}
           \end{equation}
    \end{itemize}

    \begin{figure}[ht!]
       \centering
       \includegraphics[width=0.8\linewidth]{DA_prevodni_charka.pdf}
       \caption[Převodní charakteristika DA převodníku]{Statická převodní charakteristika 3 bitového DA převodníku}
       \label{AES:fig_DA_prevodni_charka}
    \end{figure}

    Všechny tyto chyby se vyjadřují buď v procentech jmenovitého rozsahu $U_{REF}$ 
    pře\-vod\-ní\-ku, nebo v jednotkách ideální kvantizační úrovně (kvanta) $q = 2^{-n}\cdot 
    U_{REF}$.

    Dynamické vlastnosti D/A převodníku jsou charakterizovány \textbf{dobou ustálení} $T_u$ (obr. 
    \ref{AES:fig_DA_Tu}), potřebnou k ustálení výstupního signálu na jmenovitou hodnotu se zadanou 
    chybou $\Delta U$ obvykle $\pm0.5 LSB$.

    U násobících D/A převodníků se navíc určuje kmitočtový rozsah referenčního napětí kmitočtem 
    $f_m$, při kterém poklesne výstupní napětí převodníku o $3 dB$ oproti stejnosměrnému napětí při 
    maximální hodnotě číslicového signálu.

    \begin{figure}[ht!]
       \centering
       \includegraphics[width=0.4\textwidth]{DA_doba_Tu.pdf}
       \caption[Doba ustálení DA převodníku]{Doba ustálení $T_a$ DA převodníku. Je to celková   
                doba od změny vstupního kódu do ustálení analogového výstupu s přesností 
       $\pm\frac{1}{2}LSB$}
       \label{AES:fig_DA_Tu}
    \end{figure}

    \subsection{DA převodník DAC0800}
      D/A převodník DAC0800 je velmi rychlý násobící D/A převodník s rozlišením 8 bitů, pracující 
      na principu spínaných proudových zdrojů (viz obr. \ref{AES:fig_DAC0800_blok_sch}).
      \begin{figure}[ht!]
        \centering
        \includegraphics[width=1\linewidth]{DAC0800_block_diagram.pdf}
        \caption[Blokové schéma DAC0800]{Blokové schéma DA převodníku DAC0800}
        \label{AES:fig_DAC0800_blok_sch}
      \end{figure}

      Vstup převodníku je proudový, proudový výstup je řešen jako komplementární. IO v sobě slučuje 
      proudové spínače, váhové odpory a řídící zesilovač. Analogová reference, přesné vnější 
      odpory, korekční kondenzátor a výstupní zesilovač se připojují vně převodníku. Převodník 
      \texttt{DAC0800} generuje váhové proudy do komplementárních proudových sběrnic $I_0$ a 
      $\overline{I}_0$ prostřednictvím spínaných proudových zdrojů s tranzistory $T_1$ až $T_8$ a 
      odporovou sítí $R-2R$ viz obr. \ref{AES:fig_DAC0800_blok_sch}. Při úrovni \texttt{H} na 
      číslicových vstupech $B_1$ až $B_8$ připojí spínače $S_1$ až $S_8$ příslušné váhové proudy na 
      výstup $I_0$ a při úrovni \texttt{L} na výstup $\overline{I}_0$.

      Nezávislost váhových proudů na teplotních změnách zajišťuje referenční zdroj prou\-du s 
      tranzistorem $T_{10}$ a zesilovačem \texttt{Z}, ke kterému se připojuje referenční proud o 
      jmenovité hodnotě $2 mA$. Kondenzátor s kapacitou $10 nF$ připojený mezi vývody \texttt{3} a 
      \texttt{16} slouží ke kmitočtové kompenzaci zesilovače \texttt{Z}. Číslicové vstupy $S_1$ až 
      $B_8$ řídí spínače $S_1$ až $S_8$ prostřednictvím převodníku úrovní, přičemž svorkou $V_{LC}$ 
      (pin 1) lze volit slučitelnost převodníku s obvody TTL, DTL, CMOS atd.

      Vstupní referenční proud $I_{REF}$ je odvozen pomocí vnějšího přesného odporu $R_{REF}$ ze 
      zdroje referenčního napětí $U_{REF}$. Souběh referenčního proudu a plného výstupního proudu 
      $I_{FS}$ je zachován v rozpětí dvou dekád proměnné unipolární reference a umožňuje použít IO 
      též jako násobící převodník. Výstupní proudy $I_0$, $\overline{I}_0$ z vysokoimpedančních 
      výstupů se mohou využívat přímo nebo pomocí vnějších odporů, popřípadě pomocí \texttt{OZ}, se 
      mohou převést na napětí. Převodník pracuje se vstupním přímým binárním kódem při využití 
      přímého proudového výstupu $I_0$ nebo se vstupním komplementárním binárním kódem, využije-li 
      se doplňkový proudový výstup $\overline{I}_0$. Rozhodovací úroveň číslicových vstupů lze z 
      vnějšku nastavit na potřebnou hodnotu. Proto lze k řízení převodníku \texttt{DAC0800} použít 
      všechny běžně používané řady log. obvodů.

      \begin{figure}[ht!]
        \centering
        \includegraphics[width=1\linewidth]{DAC0800_sch1.pdf}
        \caption[Zapojení převodníku DAC0800]{Příklad zapojení převodníku DAC0800}
        \label{AES:fig_DAC0800_sch1}
      \end{figure}

      Příklad zapojení D/A převodníku je na obr. \ref{AES:fig_DAC0800_sch1}. Obsahuje kromě 
      vlastního D/A převodníku \texttt{DAC0800} zdroj referenčního napětí \texttt{MAC01} se 
      jmenovitým referenčním napětím +10 V a invertor se zesilovačem, pracujícím ve funkci 
      převodníku proudu na napětí pro realizaci napěťového výstupu převodníku. Funkce je 
      následující: Napětí $+10 V$ z \texttt{ MAC01} je pomocí odporu $5k\Omega$ převedeno na proud 
      $I_{REF} = 2 mA$, který je přiveden do kladného referenčního vstupu \texttt{DAC0800}, kde je 
      vynásoben nastavenou hodnotou číslicového signálu, zadanou pomocí osmi dvoupolohových 
      přepínačů. Poté se proud max $-2\cdot\left(1 - 2^{-8}\right) mA$ objeví na výstupu $I_0$ 
      a invertující zesilovač převede na odpovídající napětí. Zpětnovazební rezistor zesilovače 
      $5k\Omega$ určuje rozsah výstupního napětí 0 až 10 V (unipolární režim). Jsou-li svorky 
      \texttt{BIP OFF} a \texttt{COMP IN} propojeny, pak do sčítacího bodu \emph{S} je přiveden 
      proud $I_p = I_{REF}/2$ tj. 1 mA  ($I_p = 10 V/10 k\Omega$) opačného směru než $I_0$, který 
      způsobí trvalý posun výstupní napěťové úrovně převodníku o $-5 V$, takže rozsah převodníku 
      bude $\pm5 V$ (bipolární režim) a hodnota výstupního napětí je určena dvojkovým kódem s 
      posunutím (MSB určuje polaritu výstupního napětí).

%---------------------------------------------------------------------------------------------------